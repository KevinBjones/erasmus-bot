{
    "id": 248,
    "content": "Aan het werk E\u00e9n ding is zeker:\u00a0in geen enkele sector kan je op zo een korte tijd een blitzcarri\u00e8re uitbouwen als in de hotelwereld. Veel studenten hebben halfweg het derde deeltraject al een contract op zak. De vraag naar afgestudeerden in Hotelmanagement is immers groter dan het aanbod. Ben je ambitieus, dan kan je snel doorgroeien naar een managementfunctie in \u00e9\u00e9n van volgende departementen en/of bedrijven: receptie en reserveringen food and beverage voorraadbeheer banket- en congresorganisatie marketing en sales housekeeping administratie financieel beheer personeelsbeleid boekhouding catering hoteldienst in verzorgingsinstellingen toeleveringsbedrijven van de horeca of misschien denk je eraan je eigen (horeca)zaak op te starten? Verder studeren Aan EhB Op onze campus kan je via een verkort traject van \u00e9\u00e9n of twee jaar een tweede bachelordiploma behalen. Bachelor Communicatiemanagement Bachelor Idea & Innovation Management Bachelor Toerisme- & Recreatiemanagement Bachelor Journalistiek Je kan ook een postgraduaat, een tweede Bachelor of een Banaba studeren. Ga voor een master Ga je na je bachelor voor een master in een gelijkaardig of verwant studiedomein, dan volg je aan de hogeschool of aan de universiteit eerst een\u00a0schakelprogramma van \u00e9\u00e9n academiejaar. Het volgende jaar kun je dan je masterdiploma behalen. Zo kun je via een schakelprogramma aan de KU Leuven een Master in Toerisme behalen.",
    "url": "https://www.erasmushogeschool.be/nl/opleidingen/hotelmanagement"
}