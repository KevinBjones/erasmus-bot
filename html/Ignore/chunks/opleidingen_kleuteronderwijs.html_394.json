{
    "id": 394,
    "content": "Info voor bedrijven Onderzoek, navorming en dienstverlening Als opleiding doen we meer dan het opleiden van studenten alleen. Aangesloten bij het expertisecentrum Urban Coaching & Education doen we aan praktijkonderzoek en (internationale) projecten samen m\u00e9t en voor het brede onderwijsveld. Onze focus? Werken met en voor diversiteit, steAm, samen opleiden, meertaligheid en de professionele ontwikkeling van leraren, schoolleiders en -teams. Deze expertise vertalen we niet alleen naar de eigen opleiding, maar bieden we ook aan het werkveld aan via nascholingen, pedagogische studiedagen of dienstverlening op maat van jouw school. Een onderzoeksvraag of vraag naar professionalisering?\u00a0Neem contact op met stage.basisonderwijs@ehb.be. Stageplek Doorheen de opleiding stellen we een aantal duidelijke focuspunten centraal. We gaan uit van een krachtig kindbeeld, een inclusieve mindset en een positieve benadering van diversiteit in en buiten de grootstad. Voor elke periode van werkplekleren zullen een aantal focuspunten afgebakend worden. Wil je meer info over onze stages en de manier waarop we te werk gaan? Bekijk dan hier onze stagebrochure. Ben je als stageplaats al actief? Fijn! Ontdek dan zeker OnStage, ons vernieuwd digitaal registratiesysteem voor stages met een online stagedossier dat toegankelijk is voor de student, de school en de opleiding. In het dossier worden gegevens van de stageplaats ingegeven alsook de overeenkomst. Als school kan je inloggen via OnStage4Business en krijg je toegang tot alle informatie van de studenten die jij begeleidt.",
    "url": "https://www.erasmushogeschool.be/nl/opleidingen/kleuteronderwijs"
}