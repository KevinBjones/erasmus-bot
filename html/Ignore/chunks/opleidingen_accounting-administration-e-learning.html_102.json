{
    "id": 102,
    "content": "Vlot aan de slag Boekhouder is een knelpuntberoep . Dit zal de komende jaren ook zo blijven. Je weet dus nu al dat je met je graduaatsdiploma Accounting Administration vrijwel meteen een job vindt. Zowel in de priv\u00e9sector als in de openbare sector heb je keuze te over: in een kleine of grote onderneming bij een accountant, boekhouder of revisor in een \ufb01nanci\u00eble instelling, verzekeringskantoor, sociale organisatie ... Dankzij je diploma mag je ook deelnemen aan het toelatingsexamen om toegang te krijgen tot de stage die hoort bij het praktische bekwaamheidsexamen van het Institute for Tax Advisors and Accountants (ITAA). Slaag je voor de stage en leg je nadien met succes de schriftelijke en mondelinge eindproeven voor een jury af, dan mag je na de eedaflegging en de inschrijving in het openbaar register je eigen kantoor opstarten. Verder studeren? Wil je na je opleiding je kennis nog uitbreiden bij Erasmushogeschool Brussel? Schrijf je dan in voor een professionele bachelor zoals Hotelmanagement , Toerisme- en Recreatiemanagement , Organisatie & Management , Communicatie of Idea & Innovation Management . Vraag zeker vrijstellingen aan voor bepaalde vakken. Krijg je niet genoeg van boekhouding en \ufb01scaliteit? Kies dan voor het 1-jarig postgraduaat in de Fiscaliteit via het e-learningtraject. Of volg een van onze bijscholingen die we regelmatig organiseren.",
    "url": "https://www.erasmushogeschool.be/nl/opleidingen/accounting-administration-e-learning"
}