{
    "id": 135,
    "content": "Je eerste jaar Als nieuwe student word je ingeleid in de basisbeginselen van het operationeel management . Je leert hoe een hotel\u00a0werkt, hoe je een gast in- en uitcheckt, wat een correcte bediening is en alle andere operationele activiteiten die in een hotel plaatsvinden. De taalvakken bieden een opstap in de specifieke vakterminologie en besteden veel aandacht aan het mondelinge taalgebruik. Je tweede jaar Tijdens het tweede academiejaar worden de leidinggevende functies van elk departement belicht. Reserveringen en omzet maximaliseren, gasttevredenheid nastreven, het food-en-beverageproces afstemmen op de wensen van de gasten, rekening houdend met de kosten en de reglementeringen, etc. Alle details worden grondig bestudeerd, zodat er niets ontglipt aan de toekomstige departmentmanager. Je derde jaar In het derde jaar passen we de kracht van spelend leren toe waarbij studenten een innovatief business game spelen. Alles staat volledig in het teken van het ontwikkelen van jouw managementcompetenties . Het nemen van adequate en onderbouwde beleidsbeslissingen vormt de leidraad van je afstudeerjaar.",
    "url": "https://www.erasmushogeschool.be/nl/opleidingen/hotelmanagement"
}