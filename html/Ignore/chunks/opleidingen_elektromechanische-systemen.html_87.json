{
    "id": 87,
    "content": "Vakken Vier technische leerlijnen Hier ga je voor een stevige, brede basis in elektriciteit, mechanica, hydropneumatica en automatisatie. Bij elk onderdeel ga je aan de slag in labo's om de theoretische inzichten te koppelen aan praktische toepassingen. Professionele vaardigheden Je leert doelgericht en professioneel communiceren met klanten, bij teamwerk, in je rapportering en bij het documenteren. Je leert sterk technisch communiceren in het Nederlands, Frans en Engels. Onderhoud 1e semester: de nadruk ligt op handvaardigheid. Je gaat aan de slag in het makerslab. 2e semester: je leert over onderhoudsorganisatie en krijgt inzichten in plannen, schema's en tekeningen. 3e semester: je trekt naar het werkveld om praktische onderhoudstechnieken in de praktijk aan te leren. Integratie: ga aan de slag met je kennis Hier leer je de opgedane kennis, vaardigheden en competenties toepassen op de werkplek. Dit doe aan de hand van twee projecten die door bedrijven aangereikt en mee beoordeeld worden. Op het einde van je opleiding ga je op stage. Kies je eigen specialisatie Naast de keuze voor een afstudeerrichting (Onderhoudstechnieken of Meet- en Regeltechnieken) kan je nog kiezen voor een bijkomende specialisatie. Dit gebeurt in samenwerking met onze partnerbedrijven. Je kan, in samenspraak met hen, zelf bepalen welke richting je met deze specialisatie wil uitgaan en zo je professionele carri\u00e8re zelf sturen.",
    "url": "https://www.erasmushogeschool.be/nl/opleidingen/elektromechanische-systemen"
}