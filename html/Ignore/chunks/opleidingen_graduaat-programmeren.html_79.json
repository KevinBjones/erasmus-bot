{
    "id": 79,
    "content": "Vakken Je opleiding bestaat uit vier leerlijnen . Naast twee inhoudelijke leerlijnen die de kern vormen, namelijk Software en Web & Data, bestaat het curriculum uit een ondersteunende leerlijn IT-sector en een ge\u00efntegreerde leerlijn Integration. IT-Sector In de leerlijn IT-sector leren we jou een aantal IT-basics aan. Daarom eindigt deze leerlijn ook aan het einde van het eerste jaar, waarna we veronderstellen dat je de basics verworven hebt. Je verwerft inzicht in de algemene werking van hard- en software, in verschillende talstelsels, in verschillende communicatiestrategie\u00ebn en technieken die relevant zijn in (IT-)bedrijven. Bovendien ontwikkel je IT-Engels en IT-specifieke projectmanagement methodieken. De volledige opleiding wordt georganiseerd in samenwerking met bedrijfspartners. Software In de leerlijn Software ligt de focus op Javascript, Java en op .NET . In het derde semester is er aandacht voor mobile development, AI en analytics . Samen vormen ze bijna \u00e9\u00e9n derde van jouw studiepunten. We're sorry, this content is unavailable. To improve your experience, make sure Targeting cookies are enabled. Update your cookie settings Web & Data In de leerlijn Web & Data oefen je het programmeren voor het wereldwijde web en krijg je inzicht in databanken. Verschillende talen komen daarbij aan bod: HTML, CSS, Javascript, AJAX, PHP, Lavarel, SQL. Samen met de leerlijn Software vormt dit de inhoudelijke kern van je opleiding . Integration In de leerlijn \u2018Integration\u2019 die ruim een derde van de opleiding beslaat, ligt de focus op levenslang leren, projectwerk en het ge\u00efntegreerd verwerven en inoefenen van competenties. Deze leerlijn bestaat bijna integraal uit werkplekleren .",
    "url": "https://www.erasmushogeschool.be/nl/opleidingen/graduaat-programmeren"
}