{
    "id": 151,
    "content": "Na een ongeval, terreurdaad, misdaad,... ontstaat er op het terrein een spanningsgebied tussen de medische diensten enerzijds en de politie en het parket anderzijds. Waar de medische professionals zo snel mogelijk pati\u00ebnten willen helpen, zijn justitie en politie erg gefocust op het verwerven van bewijs. Met het postgraduaat \u2018Forensisch Hulpverlenend Expert\u2019 willen we de schakel tussen beide domeinen vormen en zo een unieke opleiding aanbieden. De sprekers en docenten zijn experten die dagelijks actief zijn in hun respectievelijk werkveld en hebben allen een bijzondere expertise in hun specialisme. Sprekers komen onder andere uit volgende disciplines; verpleegkunde, spoedverpleegkunde, politie, parket, slachtofferbejegening, spoedgeneeskunde, forensische geneeskunde, medische diensten defensie, FOD Volksgezondheid en brandweer.",
    "url": "https://www.erasmushogeschool.be/nl/opleidingen/forensisch-hulpverlenend-expert"
}