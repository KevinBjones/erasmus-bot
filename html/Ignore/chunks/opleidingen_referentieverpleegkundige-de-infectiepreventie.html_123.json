{
    "id": 123,
    "content": "Aan preventie en beheersing van zorginfecties dient elke zorgverlener aandacht te schenken. Een zorginfectie brengt een hoge mortaliteit, maar ook een verhoogde morbiditeit met zich mee. Een dergelijke infectie veroorzaakt vele ongemakken zowel op lichamelijk, psychisch maar ook op sociaal vlak. De zorgvrager dient langer in het ziekenhuis opgenomen te worden, er ontstaat een verhoogd medicatieverbruik en extra wondverzorgingsmateriaal wordt verbruikt. Dit alles resulteert in extra kosten voor de gezondheidszorg.",
    "url": "https://www.erasmushogeschool.be/nl/opleidingen/referentieverpleegkundige-de-infectiepreventie"
}