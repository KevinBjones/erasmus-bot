{
    "id": 52,
    "content": "De postgraduaatopleiding \u2018Coding\u2019 richt zich vooral op professionals (van buiten het IT-werkveld) die hun passie voor digitaal willen omzetten in een brede basis aan IT-kennis . Als ondernemer, zaakvoerder of managing partner kom je dagelijks in contact met de IT-afdeling. Via deze opleiding verwerf je inzicht in wat er allemaal schuilgaat achter informaticasystemen. De opleiding wordt vanaf 2023 blended ingericht, met persoonlijke online/hybrid coaching .\u00a0Dus, specifiek aangepast om studeren te combineren met een professionele carri\u00e8re. Wat staat je te wachten? De opleiding is opgebouwd uit 3 lesblokken: programmeren, webontwikkeling en databeheer . We geven je een uitgebreide en actuele basis van deze IT-domeinen, gegeven door docenten die ook nog in het bedrijfsleven staan. Ondanks een snel veranderende sector, blijft onze opleiding zo up-to-date. Je sluit de opleiding af met een praktijkgericht project waarbij je je kennis kan toepassen op een re\u00eble case. Wanneer vinden de lessen plaats? De contactmomenten vinden enkele malen per semester op vrijdag op onze campus plaats, maar zijn ook te volgen via streaming. Verder worden ook online contactmomenten voorzien via Microsoft Teams op dinsdag of donderdag, of op aanvraag van de student zelf. Bekijk de planning",
    "url": "https://www.erasmushogeschool.be/nl/opleidingen/coding"
}