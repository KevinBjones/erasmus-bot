{
    "id": 42,
    "content": "Studiefinanciering Inschrijvingsgeld, boeken en cursussen, kot, vervoer\u00a0\u2026 studeren kost wel wat. Maar dit mag zeker geen hindernis vormen om te studeren aan onze hogeschool. We hebben verschillende mogelijkheden om je financieel te ondersteunen: een studietoelage van de Vlaamse gemeenscha p, het verminderd studiegeld, financi\u00eble steun, een studielening, ... Heb je nog vragen ivm financi\u00eble steun, neem zeker contact op met STUVO . Specifieke voordelen voor werknemers en werkgevers Al aan het werk? Er bestaan interessante formules (betaald educatief verlof, KMO-portefeuille \u2026) om werk en studie te combineren. Je studiecontract wijzigen Beslis je tijdens het academiejaar dat je bijvoorbeeld een vak extra wil volgen of ga je van opleiding veranderen? Dan wijzigen we je studiecontract . Hoe je betaalt Je betaalt je studiegeld\u00a0via overschrijving binnen de vijftien kalenderdagen na je inschrijving. Zodra je studiegeld is betaald, ontvang je de nodige attesten en een studentenkaart. Je recht op kinderbijslag geldt enkel bij een inschrijving vanaf 27 studiepunten.",
    "url": "https://www.erasmushogeschool.be/nl/inschrijven/wat-kost-studeren"
}