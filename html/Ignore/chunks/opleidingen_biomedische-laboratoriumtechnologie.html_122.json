{
    "id": 122,
    "content": "Chemie en kwaliteitsbeheer In\u00a0Chemie en kwaliteitsbeheer\u00a0starten we met de basisbegrippen en principes in de chemie. Je krijgt inzicht in de opbouw, eigenschappen, naamgeving \u00a0van eenvoudige anorganische verbindingen. Je leert chemische reactievergelijkingen schrijven en chemisch rekenen. Het belang van een kwaliteitssysteem zal geduid en onderbouwd worden doorheen de volledige opleiding. Klinisch en moleculaire diagnostiek Klinische en moleculaire diagnostiek\u00a0concentreert zich vooral op de analyse van lichaamsvochten, bacteri\u00ebn opsporen, bloedcellen bestuderen ... zodat artsen een juiste diagnose kunnen stellen of behandeling kunnen opstarten. Biotechnologie Binnen\u00a0de biotechnologie\u00a0maak je kennis met DNA en alle aspecten van\u00a0 moleculaire genetica, bio-informatica en gentechnologie. Je leert er onderzoekstechnieken die in\u00a0research\u00a0aan bod komen. Onderzoek en internationalisering Binnen deze leerlijn kan je je wetenschappelijke onderzoeksvaardigheden ontwikkelen en in aanraking komen met researchdomeinen. In de internationale projecten verwerf je internationale en interculturele competenties zoals talenkennis, wereldburgerschap, en persoonlijke groei.",
    "url": "https://www.erasmushogeschool.be/nl/opleidingen/biomedische-laboratoriumtechnologie"
}