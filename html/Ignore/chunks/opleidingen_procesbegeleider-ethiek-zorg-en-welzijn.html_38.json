{
    "id": 38,
    "content": "Hoe ziet de opleiding eruit Een bejaarde vrouw wil niet gewassen worden door een mannelijke zorgkundige. De familie van een geriatrische pati\u00ebnte neemt contact op met de sociale dienst. Ze zijn zeer bezorgd over de toestand van hun moeder en menen dat zij dringend moet opgenomen worden in een woonzorgcentrum. Omdat de pati\u00ebnte zich daartegen verzet, willen ze haar wijsmaken dat ze enkele weken met vakantie mag \u2026 in dat woonzorgcentrum. Een diabetespati\u00ebnt die gisteren nog moord en brand schreeuwde omdat er geen suiker-vrije confituur in huis was, zit vandaag stiekem de resterende gebakjes op te snoepen. Een niet-gevaccineerde coronapati\u00ebnt neemt een bed in dat je eigenlijk nodig hebt voor een pas geopereerde kankerpati\u00ebnt en bovendien zijn al je collega's gloeiend kwaad op al die antivaxers die al maanden stress op de afdeling veroorzaken. Een bewoner met matige dementie die op de beveiligde afdeling opgenomen is, laat je alle dagen weten dat hij dood wil. De familie van een oudere eist dat je hun moeder fixeert in haar rolstoel, waar de vrouw in kwestie zich met klem tegen verzet \u2026. Dit zijn allemaal ethische vragen waarmee zorgverleners dagelijks worden geconfronteerd. \u00a0Ze leiden vaak tot morele dilemma's: beslissingen waar geen goede kant aan is. Elk alternatief heeft voordelen, maar leidt ook tot schade. Deze problemen kunnen tot morele stress leiden bij de zorgverleners en onzekerheid bij de bestuurders. Daarom is het erg belangrijk dat er op de werkvloer medewerkers actief zijn met een specifieke deskundigheid in het bieden van ondersteuning bij het zoeken naar antwoorden op deze vragen. We richten een postgraduaat in om deze deskundigen op te leiden. De context voor ethiek op de werkvloer is in volle ontwikkeling en mutatie. Global qmentum van Niaz voorziet ethische ondersteuning net als Preso voor de ouderenzorg. Kortom, de aandacht voor ethiek op de werkvloer vergroot. Ons postgraduaat richt zich vooral tot de mensen uit de residenti\u00eble sector en de thuiszorg. De opleiding van de mensen die hiervoor in aanmerking komen is heel divers: master, bachelor, banaba,\u2026 Het Postgraduaat Procesbegeleider ethiek in zorg en welzijn stelt zich (vooral) open voor operationeel leidinggevenden. Het zijn zij die aan de hand van hun contacten met zorgverstrekkers het gemakkelijks de praktisch-ethische situaties kunnen oppikken en er ook mee moeten kunnen omgaan. Dit gebeurt vanuit hun rol als coach en mentor. Dit alles echter op voorwaarde dat de instelling zich hiervoor open stelt en hiervoor plaats (werktijd) maakt. Lesgevers o\u00a0\u00a0 \u00a0Prof. em. Jean Paul Van Bendegem (VUB), ambassadeur van de opleiding o\u00a0\u00a0 \u00a0Prof Adelheid Rigo (VUB), o\u00a0\u00a0 \u00a0Prof. Axel Li\u00e9geois (KUL)",
    "url": "https://www.erasmushogeschool.be/nl/opleidingen/procesbegeleider-ethiek-zorg-en-welzijn"
}