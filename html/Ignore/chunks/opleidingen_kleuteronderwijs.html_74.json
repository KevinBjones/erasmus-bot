{
    "id": 74,
    "content": "Troeven van de opleiding Veel praktijk Tijdens verschillende projecten zal je de vakinhouden op een zelfstandige manier moeten verwerken. Zo ga je met klasgenoten tijdens de jeugdboekenweek in de Brusselse bibliotheken vertellen. Of je maakt kennis met filosoferen. Je ontdekt hoe je wereld er anders uit kan zien, als je kijkt door een andere bril. De Matinee: muzisch sluitstuk van je opleiding In je derde jaar van je opleiding Kleuteronderwijs komt d\u00e9 uitdaging voor je muzische sluitstuk: het maken van een theatervoorstelling voor kleuters. Je doet alles zelf, samen met je medestudenten: tekst schrijven, muziek maken, dansen, decors bouwen, klank en licht organiseren, affiches ontwerpen, spelen. Creativiteit en zelfstandig werken Creativiteit is het handelsmerk van een kleuterjuf of -meester. Je ontdekt je eigen 100 talen en gaat op verkenning bij verschillende expressievormen: beweging, beeld, muziek, drama, media. Succesvol groeien Om je persoonlijke ontwikkeling tijdens je opleiding Kleuteronderwijs te bewaken, je te stimuleren of bij te sturen, organiseren we de module 'Succesvol groeien'. Hier krijg je de ruimte voor het opvolgen van je didactische vaardigheden, het leren reflecteren over je eigen kunnen en het ontwikkelen van je taalcompetenties.",
    "url": "https://www.erasmushogeschool.be/nl/opleidingen/kleuteronderwijs"
}