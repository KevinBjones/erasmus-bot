{
    "id": 38,
    "content": "Hoe ziet de opleiding eruit Diabetes is een chronische ziekte die wereldwijd voorkomt. Volgens de WHO blijft het aantal personen met diabetes toenemen. Bijgevolg wordt een grote groep zorgverleners geconfronteerd met deze problematiek. In deze navorming verwerf je de nodige competenties om binnen je eigen dienst of instelling mee te werken aan kwalitatieve diabeteszorg. De vorming wordt georganiseerd in samenwerking met de diabeteskliniek van het UZ Brussel. Lesprogramma Deze opleiding gaat door van oktober 2024 tot juni 2025. De navorming is ingedeeld in 2 domeinen en omvatten volgende lesonderwerpen: Biomedische wetenschappen: - Fysiologie, pathologie en erfelijkheid - Voedingsadviezen\u00a0voor diabetici - Orale antidiabetica - Insulinetherapie - Zelfcontrole/follow-up - Acute en\u00a0chronische complicaties Verpleegkundige en psychosociale wetenschappen: - Begeleiding van chronisch zieken - Therapeutische pati\u00ebnteneducatie - Werken in een diabetesteam - Diabetes en\u00a0maatschappij - Wetgeving en beroepsethiek inzake diabeteszorg Deze navorming is een onderdeel van de opleiding \u2018postgraduaat diabetes-educator\u2019.",
    "url": "https://www.erasmushogeschool.be/nl/opleidingen/referentieverpleegkundige-diabetes"
}