{
    "id": 188,
    "content": "In 'Grow I\u2019 reflecteer je over je eigen handelen. Op basis van een persoonlijke SWOT werk je persoonlijke doelstellingen uit waar je het volledige academiejaar aan werkt. Je traject gebeurt onder begeleiding van een 'study coach'. Naast het bijwonen van en actief participeren in infosessies waarin je leert studeren, lessen herhalen en aandacht vestigt op habit tracking, neem je deel aan coachingsgesprekken met het doel je persoonlijke en professionele talentontwikkeling te ondersteunen. Daarnaast leer je in het kader van problem solving methoden en creatieve technieken aan om te ontleden, oorzaken te identificeren, alternatieven te genereren, te implementeren en te evalueren.",
    "url": "https://www.erasmushogeschool.be/nl/opleidingen/multimedia-creatieve-technologie"
}