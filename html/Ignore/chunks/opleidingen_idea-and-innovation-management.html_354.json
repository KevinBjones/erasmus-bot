{
    "id": 354,
    "content": "Info voor bedrijven Ben je op zoek naar een student die actief en met kennis van zaken kan meewerken om je innovatieplannen vorm te geven? Look no further! Aan onze opleiding Idea & Innovation Management studeren ondertussen ieder jaar jonge wolven af met een bijzondere appetijt voor vernieuwing, verandering, beweging, innovatie. En de meesten onder hen zijn hun honger al volop aan het stillen, want een eerste job was snel gevonden. Te laat dus? Tuurlijk niet! Elk jaar opnieuw komt een nieuwe lichting aangehold... en ze zijn op z'n minst even hongerig. Here's the good news: jij\u00a0kan ze voeden! Werkt je bedrijf of organisatie actief aan innovatie of wil je jezelf in de nabije toekomst beter wapenen tegen verandering? Tja, dan komen ze straks misschien wel uit je hand eten? En daar heb je zowaar drie keer de kans\u00a0toe... Stage van de tweedejaars De tweedejaars doen een innovatie-scan in jouw bedrijf of organisatie, voeren een brainstorm of creatieve sessie uit en werken mee aan je projecten. De stages starten meestal na de examenperiode van januari. Klik hier voor meer info. Stage van de derdejaars De derdejaars lopen stage bij innovatieve startups, KMO\u2019s, non-profitorganisaties, bij multinationals of overheden. De precieze opdracht bepalen we graag in onderling overleg. Klik hier voor meer info. . De innovatiecase Het orgelpunt van de opleiding is de Innovatiecase. Van oktober tot maart werken teams (twee of drie studenten) aan een innovatie-opdracht. De precieze activiteiten hangen uiteraard af van de opdracht. Soms ligt de focus op trendonderzoek, op innovatie-activiteiten of \u2013tools. Misschien vergt de opdracht de concrete uitwerking van business cases of moeten (interne) klanten bevraagd worden. Maatschappelijke organisaties kunnen misschien ook wel hulp gebruiken om innovatiever uit de hoek te komen? Start-ups zijn dan weer gebaat bij implementatie. Neem contact op voor meer info . Workshop Innovation Hunt Met steun van het Vlaams Agentschap voor Innoveren en Ondernemen ontwikkelde de opleiding Idea & Innovation Management een laagdrempelige, maar krachtige methode om KMO\u2019s te begeleiden innovatiekansen te zien en te ontwikkelen. Dit vertaalt zich in een workshop op maat, met de naam Innovation Hunt. In crisistijd is het ook voor KMO\u2019s extra belangrijk om in te zetten op innovatie om te overleven en te groeien. KMO\u2019s zitten door de coronacrisis op hun tandvlees. Daarom wil EhB vanuit de opleiding Idea & Innovation Management kennis aanbieden en op maat van KMO\u2019s samenwerken. We richten ons vooral tot kleine profit- of social-profitorganisaties die innovatiekansen in kaart willen brengen en hiervoor een draagvlak zoeken. De workshop kan online, on site of hybride georganiseerd worden, afhankelijk van de Covid-19-situatie. De kostprijs is afhankelijk van het aantal deelnemers. De workshop kan aangevraagd worden via www.ehb.be/innovation-hunt.",
    "url": "https://www.erasmushogeschool.be/nl/opleidingen/idea-and-innovation-management"
}