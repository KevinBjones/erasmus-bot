{
    "id": 54,
    "content": "Zowel onze fysieke als mentale gezondheid staat steeds meer onder druk. Door preventieve (verbeter)acties op het vlak van voeding, beweging, (infectie)ziekten en mentaal welzijn worden personen begeleid naar een gezondere levensstijl. Deze micro-credential is een samenwerking tussen de opleiding Voedings- en Dieetkunde van de Erasmushogeschool Brussel en de Faculteit Lichamelijke Opvoeding en Kinesitherapie van de Vrije Universiteit Brussel. Via evidence\u2013 en practice-based inzichten van experten uit bovengenoemde vakgebieden beoogt de micro-credential een breed publiek aan te spreken van professionals in de voedings- en gezondheidsindustrie, human resources en onderwijs. We bieden je een haalbaar leertraject aan met blended learning, aangeboden door een mix van fysieke lesmomenten, online lesopnames, kennisclips, en opdrachten. Je sluit in deze micro-credential aan bij de reguliere studenten in de basisopleidingen aan de respectievelijke opleidingsinstellingen.",
    "url": "https://www.erasmushogeschool.be/nl/opleidingen/preventieve-gezondheid-voeding-beweging-ziekte-en-infectiepreventie-en-mentaal-welzijn"
}