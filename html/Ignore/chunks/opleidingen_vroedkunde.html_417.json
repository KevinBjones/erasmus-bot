{
    "id": 417,
    "content": "Stage Helft van je opleiding op stage De opleiding vroedkunde bestaat voor de helft uit stages. Die spelen een cruciale rol om de opgedane kennis, vaardigheden en attitudes in de praktijk te brengen. We hebben een ruim aanbod aan stageplaatsen in Vlaanderen, Brussel en in het buitenland. We werken nauw samen met het UZ Brussel. In je eerste jaar In het eerste jaar bestaat 1/3 van je opleiding uit stages. Deze stages loop je voornamelijk op de kraamafdeling waar de zorg voor moeder en baby centraal staat. Ook het begeleiden van kersverse ouders komt uitgebreid aan bod. Je helpt hen om de verzorging, voeding en veiligheid van hun kindje op zich te nemen. In je tweede jaar In het tweede jaar vul je 1/2 van het academiejaar in door stages. Vanaf nu zal je op de verloskamer zelf bevallingen begeleiden en zelfstandig uitvoeren. Je kan vanaf het tweede jaar ook stage lopen op de prenatale raadpleging, neonatologie en bij \u2018Kind & Gezin\u2019. Of waarom geen stage bij een zelfstandige vroedvrouw of een geboortehuis? In je derde jaar Je derde jaar bestaat uit 2/3 stage. Nu loop je meer gespecialiseerde stages zoals fertiliteit, hoogrisico zwangerschap en hoogrisico neonatologie en/of stage in het buitenland.",
    "url": "https://www.erasmushogeschool.be/nl/opleidingen/vroedkunde"
}