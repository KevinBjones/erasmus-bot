{
    "id": 87,
    "content": "We bieden je een tweejarige opleiding die volledig op de beroepspraktijk is afgestemd. Zowel in het eerste als het tweede jaar van de opleiding loop je uitgebreid stage in binnen- of buitenland. Deze stages geven je de kans de kennis uit je lessen meteen om te zetten in de praktijk. In de loop van het eerste jaar krijg je uitgebreid de tijd om te ontdekken waar jouw voorkeuren liggen. Bij de start van het tweede jaar ga je je kennis dan iets meer specialiseren door voor een van de afstudeerrichtingen te kiezen: Logies, Restaurant of Catering. Dit document geeft je een overzicht van de vakken per jaar.",
    "url": "https://www.erasmushogeschool.be/nl/opleidingen/graduaat-logies-restaurant-cateringmanagement"
}