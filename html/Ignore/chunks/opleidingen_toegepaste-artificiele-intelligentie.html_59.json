{
    "id": 59,
    "content": "We reiken je de nodige tools, technieken en inzichten aan om een all-round-speler te worden op het gebied van artifici\u00eble intelligentie. In het eerste semester verdiepen we ons na een inleidende week in de fundamenten ervan met vakken als data science, machine learning en big data. Het tweede semester focust dan op toepassingen zoals NLP, spraakverwerking, computer vision en robotica. Ten slotte krijg je ook de kans om ervaring op te doen in het veld tijdens een stage bij een AI-bedrijf.",
    "url": "https://www.erasmushogeschool.be/nl/opleidingen/toegepaste-artificiele-intelligentie"
}