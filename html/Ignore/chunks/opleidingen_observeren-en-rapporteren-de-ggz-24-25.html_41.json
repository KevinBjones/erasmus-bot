{
    "id": 41,
    "content": "Deze opleiding richt zich tot zorgverleners werkend in de geestelijke gezondheidszorg. Er is nood aan bijscholing over het rapporteren van observaties door de tendens in participatie van zorgvragers en toenemende vraag tot inzage in eigen dossier. Anderzijds zijn hulpverleners niet meer specifiek opgeleid in de GGZ waardoor extra vorming over observeren en rapporteren van afwijkend gedrag/emotie nodig is. In deze studiedag leert de deelnemer observaties professioneel te rapporteren en wordt het belang van een correcte rapportage verduidelijkt. We gaan in op de wettelijke voorwaarden van een verpleegkundig dossier; de vakterminologie die gebruikt wordt om eigen observaties over de mentale status en het functioneren van de zorgvrager te rapporteren; de wettelijke basis van het in beslag nemen van een medisch dossier door justitie en de reflecties hierbij over de invloed van rapportage binnen een juridische procedure; het recht tot inzage in het pati\u00ebntendossier en het effect van woordkeuze tijdens rapportage op de ervaring van de zorgvrager. Lesprogramma Deze opleiding duurt 1 dag.",
    "url": "https://www.erasmushogeschool.be/nl/opleidingen/observeren-en-rapporteren-de-ggz-24-25"
}