{
    "id": 295,
    "content": "Flexibel studeren Voor wie? Je hebt een professionele bachelor of een masterdiploma in Handelswetenschappen en Bedrijfskunde. Je hebt een\u00a0graduaatsdiploma Logies-, Restaurant- & Cateringmanagement. Hoe ziet het verkort traject eruit? Je wordt ingeleid in de basisbeginselen van het operationeel management, we belichten de leidinggevende functies van elk departement en je kan uiteindelijk een hotel leiden via een innovatief computerprogramma. Vakken zoals Financial Management en Strategic Hotel Management zullen je goed van pas komen. De opgedane kennis pas je als eindproef toe in een case, waar je een ondernemingsplan zal uitwerken voor een restaurant. Stage Je loopt een stage, die je zelfs kan uitbreiden met 7 weken, zodat je in contact komt met de bedrijfswereld en relevante ervaring kan opdoen. Waar je deze stage loopt, kies je zelf. Dat kan uiteraard in Brussel, maar waarom zou je niet kiezen voor een ervaring in bijvoorbeeld Barcelona, Beijing, Yucat\u00e1n, Sydney of Hawa\u00ef? Inschrijven voor het verkort traject Deze opleiding is een \u2018modeltraject\u2019 op basis van studieduurverkorting als gevolg van vrijstellingen. Het studiepakket omvat 67 studiepunten voor het verkort traject als je een bachelor- of masterdiploma hebt in het studiegebied Handelswetenschappen en Bedrijfskunde en 91 studiepunten met een graduaatsdiploma LoReCa. Contacteer Trajectbegeleider Tine Saenen voor meer info over inschrijven.",
    "url": "https://www.erasmushogeschool.be/nl/opleidingen/hotelmanagement"
}