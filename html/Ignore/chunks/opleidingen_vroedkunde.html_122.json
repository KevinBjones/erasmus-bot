{
    "id": 122,
    "content": "Vakken Tijdens je opleiding vroedkunde krijg je een combinatie van theorie, vaardigheids- en projectonderwijs, simulatietrainingen en stages. In elk deeltraject besteden we aandacht aan een specifiek onderdeel van de verloskunde. We organiseren de opleiding semestrieel. Per semester centreren we\u00a0 een geheel van onderwijsactiviteiten rond een bepaald thema. Benieuwd hoe een lessenrooster eruitziet? Bekijk hier een voorbeeld. Semester 1: Mens en gezondheid Semester 2: Verloskunde Semester 3: De pathologische partus en postpartum en de laagrisico neonaat Semester 4: De pathologische zwangerschap en midwifery sciences Semester 5: Specifieke en hoogrisico aspecten in de verschillende beroepsdomeinen Semester 6: Vroedvrouw worden In het tweede deeltraject gaan we dieper in op het centrale thema \u2018De bedreigde voortplanting\u2019. We bespreken uitvoerig ziekteleer en verwikkelingen tijdens het geboorteproces en bij de pasgeborene. Opleidingsonderdelen uit dit deeltraject zijn onder andere: pathologische verloskunde, neonatologie, gezondheidspromotie, psychosociale aspecten in de verloskunde, ... We're sorry, this content is unavailable. To improve your experience, make sure Targeting cookies are enabled. Update your cookie settings In het derde deeltraject hebben we het over specifieke aspecten binnen de verloskunde: fertiliteit, prenatale diagnostiek, echografie. Ook de intensieve zorgen bij hoogrisico zwangerschappen en de pasgeboren of premature baby\u2019s diepen we verder uit. Jaar 1 - Vroedkunde Veld Credits Jaar 1 - Vroedkunde Medische wetenschappen anatomie en fysiologie 1 We bestuderen de verschillende stelsels van het lichaam en hun werking, biologie, biochemie en ziekenhuishygi\u00ebne. 5 Verpleegkunde theorie 1 We starten met de Basis in verpleegkundige theorie en principes (systematisch verpleegkundig handelen, verplaatsingstechnieken, vitale parameters, hematologie, uitscheiding, medicatieberekening en operatieve zorg) 3 Verpleegkunde vaardigheden 1 Hier krijg je de basis in verpleegkundige vaardigheden (hygi\u00ebnische zorgen, bedtechnieken, observatietechnieken, intraveneuze technieken, uitscheiding, verbandleer en steriliteit). 3 Fysiologische verloskunde: postpartum Hier maak je kennis met de periode na de bevalling. Je start met observaties en leert zorgen uitvoeren aan de pas bevallen vrouw en bij borstvoeding. 3 Gezonde neonaat Hier geven we je inzicht in anatomie en fysiologie van de ongeboren en de pasgeboren baby. Je bestudeert onder andere de normale groei, ontwikkeling, en ontwikkelingspsychologie van het jonge kind tot de leeftijd van \u00e9\u00e9n jaar. Je leert ook observaties en zorgen uitvoeren aan de gezonde baby. Daarnaast oefenen we ook de reanimatie van de pasgeborene. 4 Psychosociale aspecten in de vroedkunde We leren je hier de basisprincipes binnen de psychologie, seksuologie en sociologie. 4 Communicatie in de vroedkunde We gaan hier in op communicatieve vaardigheden en groepsdynamica. We leren een aantal eenvoudige communicatieprocessen. Hier hoort ook een tweedaagse bij. 3 Ethiek en wetgeving Hier beginnen we met de wettelijke en ethische aspecten die aan de grondslag liggen van het beroep van vroedvrouw. 4 Medische wetenschappen: anatomie en fysiologie 2 Binnen dit vak leren we de andere stelsels van het lichaam kennen die in medische wetenschappen nog niet aan bod kwamen. 3 Verpleegkunde theorie 2 Hier breiden we je kennis over verpleegkundige processen nog verder uit. We hebben het hier onder andere over: infusiebeleid, transfusiebeleid, urologisch stelsel, gastro-intestinaal stelsel, pre- en postoperatieve zorgen en wondzorg, medicatieberekening en dringende hulpverlening. 3 Verpleegkunde vaardigheden 2 We bouwen verder aan je verpleegkundige vaardigheden. Topics die aan bod komen zijn: blaaskatheterisatie, wondzorg, zorgen aan gastro-intestinaal stelsel, infusie, hemocultuur, en EHBO. 3 Fysiologische verloskunde: partus We gaan hier kijken naar het proces en mechanisme van arbeid en bevalling. We belichten ook het handelen van de vroedvrouw bij arbeid en bevalling. 3 Fysiologische verloskunde: zwangerschap Dit vak hebben we helemaal opgebouwd rond de zwangere vrouw. We gaan kijken naar haar fysiologie, psychologie, seksualiteit en voeding. We leren je bij laagrisico zwangere verloskundige handelingen uitvoeren. Daarnaast leer je hoe je de zwangere adequaat kan begeleiden en informeren. 5 Evidence Based Midwifery: grootstedelijke en internationale context Hier starten we voor het eerst met wetenschappelijk onderzoek. Je krijgt inzicht in belang van wetenschappelijk onderzoek in de vroedkunde. Bovendien ontwikkel je de basis onderzoeksvaardigheden, toegepast op de grootstedelijke en internationale inzichten. 4 Stage 1 Je eerste stage! Je komt meer dan waarschijnlijk terecht op de materniteit. 10 Jaar 2 - Vroedkunde Veld Credits Jaar 2 - Vroedkunde Verloskunde met verhoogd risico: partus en postpartum Je leert alle risicosituaties kennen en herkennen tijdens arbeid, bevalling en de kraamperiode. We gaan ook kijken hoe risicosituaties voorkomen kunnen worden. We hebben het onder andere over borstvoedingsproblemen. We leren binnen dit vak ook hechten. 5 Neonatologie We gaan hier dieper in op de pasgeborenen. We focussen vooral op pasgeborenen die bijkomende zorgen nodig hebben. 3 Medische wetenschappen: inwendige geneeskunde Je leert het ontstaan, verloop en de behandeling van veelvoorkomende ziekten. 3 Medische wetenschappen: heelkunde Het operatiekwartier is een erg specifieke setting. Je komt in dit vak te weten hoe het er daar aan toe gaat. We hebben het verder over heelkundige aandoeningen, onderzoeken en behandelingen. 3 Medisch-verloskunde wetenschappen Waar dient een echografie voor en waar in de zwangerschap komt dit aan bod? We duiken verder in de gynaecologie en de foetale geneeskunde. 3 Evidence Based Midwifery: empowering women towards normal birth We gaan verder met de ontwikkeling van je onderzoeksvaardigheden. We behandelen inhoudelijke thema\u2019s over complementair pijnstillings- en -begeleidingsmogelijkheden tijdens arbeid, bevalling en kraambed. 3 Verloskunde met hoog risico: zwangerschap Een zwangerschap verloopt niet altijd even vlot. We gaan kijken naar complicaties die kunnen optreden tijdens de zwangerschap. We leren hoe je deze zwangeren adequaat kan begeleiden en informeren. 4 Beroepsspecifieke farmacologie Je maakt kennis met begrippen uit de farmacologie. Welke geneesmiddelen kunnen/mogen er gebruikt worden tijdens zwangerschap, arbeid, bevalling en borstvoeding. We hebben het ook over verschillende vormen van anticonceptie. 3 Fertiliteit We gaan dieper in op de menselijke voortplanting. We gaan ook kijken naar de psychologische factor. We bestuderen ook psychologie, onderzoeken en behandelingen bij vruchtbaarheidsproblemen. Je leert gericht advies geven binnen dit topic. 3 Psychosociale aspecten en communicatie in de vroedkunde We oefenen verder op je sociale vaardigheden en psychologische kennis maar hier in de context van vroedvrouwenzorg. We zien hier ook een belangrijk luik gezondheidspromotie. 3 Evidence Based Midwifery: empowering the midwifery profession Je werkt hier verder aan je onderzoeksvaardigheden. Topics hier focussen op inhoudelijke thema\u2019s die als doel hebben de vroedvrouwenzorg \u00a0te optimaliseren. 3 Stage 2 Je tweede stage kan je op verschillende plaatsen lopen: verloskamer, neonatale, prenatale raadpleging, MIC, kind en gezin, fertiliteit, materniteit \u2026 6 Stage 3 Je derde stage kan je op verschillende plaatsen lopen: verloskamer, neonatale, prenatale raadpleging, MIC, kind en gezin, fertiliteit, materniteit \u2026 6 Stage 4 Deze stage loop je op de verloskamer. 12 Jaar 3 - Vroedkunde Veld Credits Jaar 3 - Vroedkunde Hoogrisico verloskunde Hier gaan we dieper in op risico\u2019s binnen de verloskunde. Je leert tijdig stoornissen en risico\u2019s tijdens de zwangerschap, arbeid, bevalling en het kraambed te diagnosticeren en (spoed)maatregelen te treffen in noodsituaties. 3 Hoogrisico neonatologie Hier leer je theorie en vaardigheden aan voor pasgeborenen die dringende of kritieke zorgen nodig hebben. 3 Hoogrisico verloskunde casu\u00efstiek Je maakt een kritische analyse van een casus met invloed op het verloop van de baring, individueel voorbereid en gevolgd door een presentatie en discussie. 3 Medische wetenschappen Je krijgt inzicht in heelkundige problemen, het ontstaan, verloop en behandeling van veelvoorkomende ziekten en intensieve zorgen bij moeders tijdens of na de zwangerschap. 3 Organisatie en kwaliteitszorg We komen hier nog eens terug op de wettelijke en ethische aspecten die aan de grondslag liggen van het beroep van vroedvrouw. We gaan verder door op management en organisatie van kwaliteitsvolle gezondheidszorg. Bovendien geven we je kennis en inzicht in de beroepsuitoefening van de zelfstandige vroedvrouw. 4 Psychosociale aspecten en communicatie in de vroedkunde 2 We gaan de kennis over sociale vaardigheden, psychologie en gezondheidspromotie verder uitbouwen. Je gaat de opgedane kennis en vaardigheden toepassen binnen complexe situaties binnen de context van vroedvrouwenzorg. 3 Bachelorproef Afstudeerproject, zelfstandige literatuurstudie van een onderwerp dat een facet uitdiept van de vroedvrouwenpraktijk. 7 Stage 5 Deze stage kan je in verschillende settings lopen: Verloskamer, Neonatale (n*), Prenatale raadpleging, Eerstelijns zorg (pre-, per-, postnataal), Kind en Gezin, MIC, Fertiliteit (daghospitaal), Materniteit, Moeder-kind psychiatrie \u2026 11 Stage 6 Deze stage kan je in verschillende settings lopen: Verloskamer, Neonatale (n*), Prenatale raadpleging, Eerstelijns zorg (pre-, per-, postnataal), Kind en Gezin, MIC, Fertiliteit (daghospitaal), Materniteit, Moeder-kind psychiatrie \u2026 20 Keuzevakken Eerste lijn We gaan dieper in op vroedkunde binnen de eerste lijn. We geven je toepassings- en situatiegericht inzicht in de praktijkvoering in de eerste lijn en de praktische organisatorische aspecten van de eerste lijn. 3 Health care in an international context Hoe werken vroedvrouwen in andere culturen? Hoe is de verloskunde georganiseerd in het buitenland? Binnen dit vak leer je er alles over. Dit keuzevak voorzien we voornamelijk voor als je op buitenlands stage wil gaan. 3 Gezondheidspromotie Je leert planmatig een eigen project op te zetten binnen de gezondheidspromotie in het kader van vroedkunde. 3 Integrated care Dit keuzevak hoort bij de Integrated Care Stage. Tijdens de IC-stage nemen jullie met een studententeam de materniteit van een ziekenhuis over. Jullie zijn dan zelf verantwoordelijk voor de organisatie en invulling van de zorg. Tijdens het keuzevak maken we tijd voor voorbereiding, uitvoering en nabespreking van een integrated care stage, waarbij studenten gedurende een periode de verantwoordelijkheid over de totale zorg van een bepaalde ziekenhuisafdeling overnemen. 3 Gedetailleerde info over de vakken (beoordeling, examenvormen ...), lees de ECTS-fiches . Check de specifieke leerresultaten .",
    "url": "https://www.erasmushogeschool.be/nl/opleidingen/vroedkunde"
}