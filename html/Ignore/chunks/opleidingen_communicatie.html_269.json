{
    "id": 269,
    "content": "Naar het buitenland Brussel biedt als hoofdstad van Europa internationale opportuniteiten als geen ander. We halen het buitenland tot bij ons op de campus met gastsprekers en met internationale projecten die je zelf als student mee opzet. Op uitwisseling in Brussel Wil je graag op uitwisseling, maar blijf je toch ook graag in Brussel, dan kan je in het derde jaar ook bij onze Brusselse Franstalige partner IHECS studeren. De hogeschool bevindt zich op enkele straten van EhB, dus ver hoef je niet te lopen. Een betere boost voor je kennis van het Frans zal je niet vinden. In Europa Heb je zelf nog meer nood aan een internationale ervaring? Dan kan je op Erasmusuitwisseling in \u00e9\u00e9n van onze Europese partnerscholen in meer dan tien verschillende landen. Een internationale stage Als student Communicatie kun je ook een internationale stage lopen, zowel binnen als buiten Europa. Je voorgangers gingen zo al naar New York, Washington, California, Per\u00fa, Paraguay, Argentina, Bali, Bangkok, Tokio, \u2026 Oneindig veel mogelijkheden! Begint het al te kriebelen? Voor al je vragen over een buitenlandse ervaring kan je contact opnemen met Ellen Thielemans , de co\u00f6rdinator Internationalisering.",
    "url": "https://www.erasmushogeschool.be/nl/opleidingen/communicatie"
}