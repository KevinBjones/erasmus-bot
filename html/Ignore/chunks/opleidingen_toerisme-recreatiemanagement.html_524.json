{
    "id": 524,
    "content": "Je kan nationaal \u00e9n internationaal aan de slag \u00e9n je weet hoe je toerisme en recreatie toegankelijker voor iedereen maakt zonder duurzaamheid uit het oog te verliezen! Eenmaal afgestudeerd co\u00f6rdineer je vlot projecten en schud je makkelijk nieuwe idee\u00ebn en concepten uit je mouw. Je kan een team richting geven en plannen tot uitvoering brengen. De stad is een vertrouwde plek om in te werken. Wat dacht je ervan om reizen op maat te maken, meetings en incentives vorm te geven, een gidsenbedrijfje op te starten, culturele evenementen te organiseren, zakenreizigers te begeleiden of in een stad of gemeente vrijetijdsactiviteiten te co\u00f6rdineren? Met dit diploma is alles mogelijk: van traveldesigner of luchtvaartdeskundige tot urban storyteller of event planner.",
    "url": "https://www.erasmushogeschool.be/nl/opleidingen/toerisme-recreatiemanagement"
}