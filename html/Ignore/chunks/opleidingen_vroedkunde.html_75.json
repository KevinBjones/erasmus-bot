{
    "id": 75,
    "content": "Veel praktijk We nemen je mee door de wetenschap achter zwangerschap en bevalling . Maar we blijven uiteraard niet met onze neus in de boeken steken. Al vanaf het eerste jaar Vroedkunde gaan we op stage . We sturen je niet zomaar het werkveld in. In ons simulatiecentrum leer je in een real-life verloskamer met levensechte poppen wat je te wachten staat. Zo ben je uitstekend voorbereid om met echte pati\u00ebnten aan de slag te gaan. Persoonlijke begeleiding Je staat er bij ons nooit alleen voor. Onze docenten begeleiden je gedurende je volledige opleiding, van de eerste ervaringen op stage tot het schrijven van je bachelorproef. Bovendien beschikken we allemaal over onze eigen expertise . Je krijgt les van vroedvrouwen, psychologen, gynaecologen, seksuologen, verpleegkundigen, lactatiedeskundigen, kinderartsen \u2026 Zo stomen we je helemaal klaar voor het mooiste beroep ter wereld.",
    "url": "https://www.erasmushogeschool.be/nl/opleidingen/vroedkunde"
}