{
    "id": 84,
    "content": "Co-management We stomen je klaar voor het veelzijdige profiel van een officemanager binnen het luik co-management . Je\u00a0leert vanuit een aantal kaders de opdracht van de officemanager te begrijpen en in te schatten. In het vak IT leer je werken met online tools en toepassingen die niet meer weg te denken zijn uit het werkveld. Business support Business support is een reeks van ondersteunende vakken die je het nodige inzicht geven in het bedrijfsleven\u00a0zoals bedrijfsmanagement, marketing, financieel management en juridische topics. Talen Ge\u00efntegreerde professionele communicatie focust op de meest belangrijke\u00a0bedrijfstalen die we in Belgi\u00eb gebruiken: Nederlands, Frans en Engels. We dompelen je onder in de opdrachten van een officemanager: professionele presentaties ontwerpen\u00a0en geven, teksten schrijven en vertalen voor websites, notuleren, gidsen, informeren. Dankzij Language Support kan je de talen die je minder goed beheerst, verbeteren op het vlak van grammatica en woordenschat. Als vierde taal kies je tussen Duits of Spaans. Maar ken je al een andere taal (Chinees, Portugees, Russisch, Deens\u2026), dan kun je die eventueel gebruiken om credits te verwerven, die je vrijstellingen opleveren. Open ruimte Je kan enkele vakken kiezen voor een totaal van minstens\u00a0tien studiepunten: Vierde taal (Duits/Spaans/andere taal) Ondernemingszin Samenleven in diversiteit Learning by doing Je leert in groep werken en jezelf en anderen evalueren. Door bedrijfsbezoeken, workshops en drie stages word je gaandeweg een echte office-expert. Je werkt aan projecten, je organiseert events en incentivereizen. De bachelorproef vormt het sluitstuk van je opleiding. Gedurende je drie studiejaren werk je aan je Persoonlijk OntwikkelingsPlan (POP) . Het geeft je inzichten in je ontwikkeling en de professionele competenties waaraan je werkt.",
    "url": "https://www.erasmushogeschool.be/nl/opleidingen/organisatie-management"
}