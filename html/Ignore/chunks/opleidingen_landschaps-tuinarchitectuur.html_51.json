{
    "id": 51,
    "content": "Groen ontwerp We zijn als Landschaps- &\u00a0Tuinarchitectuur d\u00e9 groene ontwerpopleiding. Je leert zowel tuinen, groene en stedelijke ruimten als landschappen duurzaam en klimaatbewust ontwerpen. Ontwerpen zien we als het creatief bedenken van conceptuele, uitvoeringsklare of beleidsmatige voorstellen voor de vormgeving en inrichting van de buitenruimte . We leren je hoe je zowel natuurlijke als door de mens gemaakte elementen kan ordenen en vormgeven met behulp van wetenschappelijke en intu\u00eftieve middelen. Het resultaat van je werk moet daarbij voldoen aan de eisen van bruikbaarheid, ruimtelijkheid en beeldende kwaliteit. Veel praktijk in de Plantentuin Al vanaf de eerste dag trekken we erop uit. Landschaps- en tuinarchitect word\u00a0je niet door boeken te studeren. We trekken het groen in en geven lessen Plantenleer in de plantentuin van\u00a0Meise . In het atelier gaan we je uitdagen om je eerste stappen binnen het ontwerpen te zetten. Je gaat er samen met andere studenten nadenken over urban design . Je zal onder begeleiding van de docenten experimenteren met idee\u00ebn, technieken en processen. Bovendien gaan we ook ter plaatse projecten bezoeken. Een theoretische basis blijft uiteraard nodig. Begeleiding tijdens je studie Je staat er bij ons nooit alleen voor . Onze docenten begeleiden je gedurende je volledige opleiding, van de eerste ervaringen in het atelier tot je bachelorproef. Docenten zijn steeds aanspreekbaar en staan open voor vragen. Bovendien beschikken we allemaal over onze eigen expertise. Je krijgt les van landschapsarchitecten, biologen, tuinarchitecten, stedenbouwkundigen, grafisch vormgevers, ecologen, kunsthistorici, interieurarchitecten\u00a0\u2026 Check hier het volledige programma. Check hier het volledige programma voor de werkstudenten.",
    "url": "https://www.erasmushogeschool.be/nl/opleidingen/landschaps-tuinarchitectuur"
}