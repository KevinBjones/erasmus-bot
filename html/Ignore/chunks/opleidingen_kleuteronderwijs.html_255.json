{
    "id": 255,
    "content": "Aan het werk Met een bachelordiploma Kleuteronderwijs kan je in\u00a0alle onderwijsnetten\u00a0aan de slag. Als meester of juf in het gewoon onderwijs en in het buitengewoon onderwijs. Of maak je liever deel uit van het\u00a0zorgteam\u00a0van de school? Misschien wil je vooral bewegen met kleuters tijdens de uurtjes lichamelijke opvoeding? En als kleuteronderwijzer kan je ook helemaal je ding doen in een\u00a0kinderdagverblijf. Maar ook een job in de welzijnssector of de socio-culturele sector\u00a0behoort tot je mogelijkheden. Tijdens je opleiding kan je zelfs al eens proeven van deze jobs. Verder studeren Aan EhB Heb je de smaak van leren en studeren helemaal te pakken? Dan ga je na je studie nog voor een Educatieve Bachelor Lager Onderwijs. Met een verkort traject van een jaar krijg je nog meer kansen op de arbeidsmarkt. Deze studie kan je zelfs combineren met een job. Ga voor een master Studeer een master in Onderwijskunde of master in de Agogische Wetenschappen aan de universiteit. Met een schakeljaar behoren ook die opleidingen tot de brede waaier aan mogelijkheden en kansen.",
    "url": "https://www.erasmushogeschool.be/nl/opleidingen/kleuteronderwijs"
}