{
    "id": 45,
    "content": "Hoe ziet de opleiding eruit? Na deze bacheloropleiding Communicatie weet je beter dan gelijk wie hoe communicatie werkt en hoe je met communicatie specifieke problemen oplost. Als expert kan je de communicatie managen in een domein waar jij persoonlijk van houdt. Fan van muziekconcerten, bezeten van skaten of sociaal ge\u00ebngageerd bij een maatschappelijke relevante organisatie? Eender welk bedrijf of organisatie zoekt communicatieprofessionals. We're sorry, this content is unavailable. To improve your experience, make sure Targeting cookies are enabled. Update your cookie settings Troeven van de opleiding Menselijk Je werkt met mensen, voor mensen. En daar horen natuurlijk menselijke kwaliteiten bij. Ben jij creatief? Nieuwsgierig? Heb je people skills? In deze opleiding gaan we er samen mee aan de slag, zodat je hierin kan groeien. Wat je bij ons leert, komt dus niet alleen uit boeken. Reproduceren? Non, merci. Examens? Af en toe. Maar ook talrijke andere evaluatievormen zoals projectpitches, papers en communicatieplannen. Alles in het \u00e9cht Tijdens je opleiding bestudeer je niet alleen communicatie, drie jaar lang doe je werkervaring op voor je een diploma krijgt en niet alleen tijdens je twee stages. In ons eigen communicatiebureau werk je voor \u00e9cht, op echte projecten van echte bedrijven en organisaties die de Erasmushogeschool binnenkomen. Je doet dat in teamverband met de hogerejaarsstudenten. Innovatief & modulair Onze opleiding is opgebouwd uit thematische modules. Daarin zitten de disciplines volledig ge\u00efntegreerd. Psychologie, sociologie, economische en juridische topics, actualiteit en media: het zijn geen aparte vakken meer. De innovatieve aanpak in zo'n ge\u00efntegreerde module helpt je de leerstof beter te beheersen. Elke module duurt 6 weken en nadien volgt meteen een eindevaluatie (een examen, een presentatie, een paper...). Dus byebye examenmarathons en hello modules! Brussel Het mekka voor de communicatiemanager van morgen. Een metropool waar je vreemde talen niet alleen leert, maar ook beleeft. Diversiteit is hier niet gewoon een fabeltje, maar een dagelijkse realiteit. Samenwerken met andere persoonlijkheden leer je hier dan ook spontaan. Ken jij een betere plaats om je carri\u00e8re te starten? Ben jij klaar? Want wij staan in ieder geval klaar voor jou, wie je ook bent!",
    "url": "https://www.erasmushogeschool.be/nl/opleidingen/communicatie"
}