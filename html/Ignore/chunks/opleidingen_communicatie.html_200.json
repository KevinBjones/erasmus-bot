{
    "id": 200,
    "content": "Stage In deze opleiding Communicatie loop je niet \u00e9\u00e9n maar twee stages: 8 weken in het tweede jaar en 3 maanden in het derde jaar. Je stages bieden je een voortreffelijke gelegenheid om je kennis en vaardigheden toe te passen en te toetsen aan de realiteit van het professionele leven. Bovendien bouw je er een mooi cv mee op. Je stage in het tweede jaar Als enige communicatieopleiding in Vlaanderen ga je bij ons al tijdens het tweede deeltraject 8 weken op stage. Via de keuze van je stageplek kun je zelf bepalen welk domein je diepgaander wil verkennen: eventmanagement, online marketing, public relations, reclame, marktonderzoek, media \u2026 Als je er zelf niet uitkomt, dan begeleidt de stageco\u00f6rdinator je bij je keuze. Je stage in het derde jaar Samen met je afstudeerproject vormt je tweede stage het sluitstuk van je opleiding als professionele communicatiespecialist. Deze stage duurt 3 maanden en neemt het grootste deel van het 2de semester in beslag. Je kiest je stageplaats zelf; wij ondersteunen je en waken over de kwaliteit. Vaak heeft deze stage veel invloed op je professionele toekomst. Want wie weet krijg je op je stageplaats wel een job aangeboden?",
    "url": "https://www.erasmushogeschool.be/nl/opleidingen/communicatie"
}