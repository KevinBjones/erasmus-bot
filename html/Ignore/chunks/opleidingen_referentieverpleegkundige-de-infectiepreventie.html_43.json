{
    "id": 43,
    "content": "Aan preventie en beheersing van zorginfecties dient elke zorgverlener aandacht te schenken. Een zorginfectie brengt een hoge mortaliteit, maar ook een verhoogde morbiditeit met zich mee. Een dergelijke infectie veroorzaakt vele ongemakken zowel op lichamelijk, psychisch maar ook op sociaal vlak. De zorgvrager dient langer in het ziekenhuis opgenomen te worden, er ontstaat een verhoogd medicatieverbruik en extra wondverzorgingsmateriaal wordt verbruikt. Dit alles resulteert in extra kosten voor de gezondheidszorg. Om de ziekenhuisinfecties te beperken \u00e9n onder controle te houden, wordt het Comit\u00e9 voor Ziekenhuishygi\u00ebne belast met het bevorderen van de ziekenhuishygi\u00ebne. Hiernaast worden de ziekenhuizen aangemoedigd een netwerk van referentieverpleegkundigen ziekenhuishygi\u00ebne op te bouwen als brug tussen het team voor ziekenhuishygi\u00ebne (onderdeel van het Comit\u00e9 voor Ziekenhuishygi\u00ebne) en de zorgverstrekkers op de werkvloer. Lesprogramma De opleiding start op in het najaar van 2024. Deze opleiding is opgebouwd a.d.h.v. de consensusnota rond referentieverpleegkundigen (2012) en omvat volgende topics: Wetgeving ziekenhuishygi\u00ebne Projectmanagement Uitwerking verbeterprojecten Sensibilisatie \u2013 motivatie Microbiologie Standaardvoorzorgen Reinigen, ontsmetten, steriliseren Bijkomende voorzorgen Preventie van zorginfecties Registratie van zorginfecties Omgeving Voeding en infectiebeheersing HACCP",
    "url": "https://www.erasmushogeschool.be/nl/opleidingen/referentieverpleegkundige-de-infectiepreventie"
}