{
    "id": 237,
    "content": "Je eerste jaar stage In het eerste jaar van je opleiding begin je met een kennismakingsdag en eindig je met een volledige\u00a0eerste stage. Je ontdekt hoe je kinderen uitdaagt en stimuleert. Je verrijkt de speelplekken en probeert eenvoudige activiteiten uit met je kleuters. Je tweede jaar stage In je\u00a0tweede deeltraject\u00a0werk je zelf een thema uit. Dat doe je eerst met begeleiding, daarna kan je het alleen. Zo leer je de keuzehoeken aan te vullen en het spel van de kinderen te stimuleren. Je derde jaar stage Tijdens je eerste stageperiode kies je zelf waar je stage loopt. Nu krijg je de kans om ook\u00a0buiten de klas\u00a0ervaring op te doen door op ontdekking te gaan in het werkveld. Bijvoorbeeld bij organisaties en vzw's die rechtstreeks of onrechtstreeks met kinderen werken. Naar het buitenland Tijdens je laatste jaar kan je ook op stage\u00a0in een ander land binnen of buiten Euopa. Je leert de laatste kneepjes van het vak en vervolledigt je vorming als leraar Kleuteronderwijs.",
    "url": "https://www.erasmushogeschool.be/nl/opleidingen/kleuteronderwijs"
}