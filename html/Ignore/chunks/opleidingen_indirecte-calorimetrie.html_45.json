{
    "id": 45,
    "content": "Het is zeer moeilijk om het energiegebruik van een lichaam in te schatten. Naast geslacht, leeftijd en gewicht zijn er nog andere factoren die het energieverbruik be\u00efnvloeden zoals fysieke activiteit, ziekte, sedatie, en koorts. Het meten van het energieverbruik is in een klinische setting op intensieve zorgen van uitermate belang zodat de gesedeerde pati\u00ebnt niet overvoed of ondervoed wordt. Met behulp van de indirecte calorimeter kan bepaald worden wat de juiste energiebehoefte is van een persoon. In deze workshop wordt eerst de theorie achter dit toestel belicht, waarna een praktisch luik volgt. Lesprogramma Deze opleiding bestaat uit een online module en een praktijkdag. Alle deelnemers moeten de online module doorlopen voor ze aan de praktijkdag kunnen deelnemen. Het digitale gedeelte wordt opengesteld op 26 januari 2024 en afgesloten op 7 juni 2024. De praktijkdag vindt plaats op 14 juni 2024.",
    "url": "https://www.erasmushogeschool.be/nl/opleidingen/indirecte-calorimetrie"
}