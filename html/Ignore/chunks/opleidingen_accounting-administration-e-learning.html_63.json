{
    "id": 63,
    "content": "Je hebt een gezin, een job of beide? Is het voor jou niet mogelijk om op vaste tijdstippen les te volgen? Dan is de opleiding Accounting Administration e-learning iets voor jou.\u00a0We bieden de volledige opleiding graduaat in de Accounting Administration ook in afstandsleren aan. Dit betekent dat we geen verplichte klassikale lessen organiseren. Je studeert van thuis uit of van waar je wil . Afstandsleren betekent niet dat je aan jouw lot wordt overgelaten, integendeel! Alles gebeurt onder begeleiding van ervaren coaches , die jou via het elektronisch leerplatform opvolgen en feedback geven. Het lesmateriaal is beschikbaar op dat leerplatform. Om zoveel mogelijk leerstijlen aan te spreken worden de thema\u2019s op diverse manieren uitgewerkt, o.a.: ingesproken diapresentaties korte uitgeschreven instructies illustraties met videofragmenten ingesproken oplossingen van oefeningen discussiefora tussen studenten onderling en met de coach opdrachten met feedback via het leerplatform onlinetesten waarop je automatisch feedback krijgt, zodat je zelf kan evalueren of je de leerstof voldoende beheerst digitale proefexamens vrijblijvende digitale contactmomenten Een opleiding volgen\u00a0zonder verplaatsingen of verplichte aanwezigheden maar wel met een\u00a0online leerplatform en doordachte tijdsplanning? Het kan bij EhB! Een steeds grotere groep studenten, verspreid over het hele land, kiest met succes voor deze weg.",
    "url": "https://www.erasmushogeschool.be/nl/opleidingen/accounting-administration-e-learning"
}