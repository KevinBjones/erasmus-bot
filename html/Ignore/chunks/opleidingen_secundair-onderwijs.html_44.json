{
    "id": 44,
    "content": "Hoe ziet de opleiding eruit? Leraar is een prachtig beroep waaruit je veel voldoening kan halen. Je helpt jongeren hun weg te vinden, stimuleert hen om kritisch te leren denken en je leert hoe je er voor hen kan zijn. Als begeleider van jonge mensen bouw je mee aan de maatschappij van morgen. Jij kan als leraar het verschil maken in hun leven. Je verdiept je in twee onderwijsvakken. Of je kan ook kiezen voor Lichamelijke Opvoeding & Bewegingsrecreatie. We're sorry, this content is unavailable. To improve your experience, make sure Targeting cookies are enabled. Update your cookie settings \"Ik sta super graag voor de klas en ik zet mijn leerlingen op nummer \u00e9\u00e9n. Ik wil ze echt begrijpen. Ik zal nooit de chef uithangen, maar ik werk vanuit wederzijds respect.\" Souha\u00efla Jnah Oud-studente en beste leraar van Brussel Lees hier het artikel over Souha\u00efla Jnah op Bruzz.be In de praktijk Om je als toekomstige leraar Secundair Onderwijs optimaal voor te bereiden op je job,\u00a0werken we samen met heel wat partners. Naast vele secundaire scholen hebben we ook banden met de lerarenopleiding van onze associatiepartner VUB, enkele CVO's, educatieve centra en socioculturele en sportorganisaties. Studenten Lichamelijke Opvoeding & Bewegingsrecreatie kunnen\u00a0terecht op de splinternieuwe sportinfrastructuur van de VUB. Persoonlijke begeleiding In deze opleiding garanderen we een\u00a0persoonlijke aanpak. Tijdens je eerste jaar Secundair Onderwijs kan je rekenen op je eigen coach. Die vormt de brug met jouw docenten, loodst je door de moeilijke momenten en helpt je met praktische vragen.",
    "url": "https://www.erasmushogeschool.be/nl/opleidingen/secundair-onderwijs"
}