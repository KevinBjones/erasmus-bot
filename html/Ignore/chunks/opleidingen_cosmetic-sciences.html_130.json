{
    "id": 130,
    "content": "Cosmetica zijn alle producten die in contact komen met de opperhuid, de haren, het lichaamshaar, de nagels, de lippen, de mond, enz met als doel om die te reinigen (bvb: zeep), te beschermen (bvb: zonnecr\u00e8me), in goede staat te houden (bvb: antirimpelcr\u00e8me), te parfumeren (bvb parfum, deodorant) of het uiterlijk ervan te wijzigen (bvb: make-up, haarkleurmiddelen). De cosmetica-industrie is een belangrijke sector in Belgi\u00eb die nood heeft aan professionele bachelors met een wetenschappelijke achtergrond en interesse in Cosmetologie. \u00a0Het programma van de postgraduaatopleiding Cosmetic sciences werd in samenwerking met vertegenwoordigers van de sector uitgewerkt om tegemoet te komen aan deze noden. Het doel van de opleiding is de fysische, chemische, biologische en andere kennis te ontwikkelen die onontbeerlijk is bij het vervaardigen en het gebruik van schoonheids-, toilet- en hygi\u00ebneproducten. Waar kan je terecht als professional in de cosmetica sector? In de R&D-afdeling waar men producten ontwikkelt, of in het labo om kwaliteitscontrole /toxiciteitstesten uit te voeren of \u00a0als formuleerder (om recepten te optimaliseren), of binnen de productie (om processen op te volgen) , in de marketing (als marketeer), in de sales (als verkoper), enz.",
    "url": "https://www.erasmushogeschool.be/nl/opleidingen/cosmetic-sciences"
}