{
    "id": 96,
    "content": "Na je studie Aan het werk Met dit diploma kan je terecht in\u00a0alle onderwijsnetten\u00a0van het secundair onderwijs of van het\u00a0volwassenenonderwijs. Maar ook bij CVO's, Syntra, Cevora, in Basiseducatie en in het tweedekansonderwijs. Ook in de bedrijfswereld is er vraag naar bekwame mensen met pedagogische vaardigheden voor het geven van bv. opleidingen en bijscholingen. Je hebt dus heel wat mogelijkheden en de kansen liggen voor het grijpen. In Brussel en de rand vind je snel werk, maar ook in de rest van Vlaanderen is er nood aan gemotiveerde leerkrachten. Verder studeren Voel je het kriebelen om nog\u00a0een extra onderwijsvak bij te studeren? Of wil je je vakinhoudelijke expertise (bevoegdheden) graag uitbreiden? Neem dan contact op met de studie- en trajectbegeleider . Na het behalen van je diploma kan je nog een extra opleiding volgen. Bovendien kan je via een schakeljaar starten met een master, bv. onderwijskunde.",
    "url": "https://www.erasmushogeschool.be/nl/opleidingen/verkorte-educatieve-bachelor"
}