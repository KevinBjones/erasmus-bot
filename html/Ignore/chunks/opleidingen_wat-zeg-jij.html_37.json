{
    "id": 37,
    "content": "In deze vorming staan we stil bij het belang om v\u00f3\u00f3r, tijdens en na je lessen in spontane dialoog te gaan met de kinderen. We onderzoeken samen hoe je de kinderen kan inspireren om te spreken en welke prikkels en soorten stimulerende tussenkomsten hierbij kunnen helpen. Ook staan we stil bij je eigen taalgebruik in de klas en het effect hiervan op de kinderen. Je keert terug naar je klas met een aantal nieuwe inzichten en tips om van elk moment een taalrijk moment te maken. Inge Laenen is pedagoog in de opleiding Educatieve Bachelor kleuteronderwijs aan de Erasmushogeschool Brussel. Vanuit jarenlange vormings- en coachingservaringen in binnen- en buitenland deelt ze haar expertise rond leerkrachtstijl en de effecten hiervan op de kinderen. Els Plessers is taaldocent in de opleiding Educatieve Bachelor kleuteronderwijs aan de Erasmushogeschool Brussel. Zij heeft in het superdiverse Brussel ervaring opgedaan met taalonderwijs op verschillende niveaus en deelt graag haar expertise rond taalontwikkelend lesgeven. Wat leer je Deelnemers versterken hun competentie om een krachtige taalleeromgeving te realiseren Deelnemers krijgen inzichten in het effect van hun eigen taalgebruik Deelnemers worden zich bewust van het belang van communicatie-, denk- en actiestimulerende tussenkomsten Lesprogramma Deze opleiding vindt plaats op 28\u00a0maart 2024 van 10u tot 13u .",
    "url": "https://www.erasmushogeschool.be/nl/opleidingen/wat-zeg-jij"
}