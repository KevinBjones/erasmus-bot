{
    "id": 145,
    "content": "Kennis van ICT, elektronica & techniek en biotechnologie zal noodzakelijk zijn voor de biomedische laboratoriumtechnoloog van de toekomst. Er is een nood in het werkveld aan key-operatoren die de brug vormen tussen een medisch of farmaceutisch/biologisch laborant (MLT/FBT) en ICT\u2019ers. Bij \u2018ICT in the lab 1 en 2\u2019 zal\u00a0de student kennis maken met de belangrijke ICT begrippen/terminologie. In het kader van automatisatie en dataverwerking, komen tevens Excel, SQL en relationele databanken, alsook programmeren en de biomedische toepassingen binnen artifici\u00eble intelligentie aan bod. Met molecular design and gene editing (in silico en in the lab)\u00a0 kan de student zijn/haar onderzoekscompetenties in biotechnologie verder ontwikkelen. Men zal er leren hoe \u2018moleculair design\u2019 in zijn werk gaat: hoe kan je door kopi\u00ebren, knippen en plakken met genen, plasmiden en genomen het gewenste resultaat bereiken?",
    "url": "https://www.erasmushogeschool.be/nl/opleidingen/applied-bio-informatics-research-diagnostics"
}