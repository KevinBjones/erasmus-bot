{
    "id": 38,
    "content": "Bijscholing fotografie I Fotografie I is het eerste deel uit een driedelige bijscholing Fotografie waarin je leert over de techniek van het fotograferen, de technologie (toestel en lenzen), compositie van het beeld, belichting en postproductie. De opleiding is sterk praktijkgericht, de theorie wordt aangereikt vanuit de praktijk. In het eerste deel gaan we vooral in op de techniek; omgaan met ISO, scherptediepte en sluitertijd, de technologie van het fototoestel en het gebruik van verschillende lenzen. Daarnaast zetten we de eerste stappen met compositie van het beeld en gebruiken we lightroom voor de post productie van de gemaakte foto\u2019s.",
    "url": "https://www.erasmushogeschool.be/nl/opleidingen/fotografie-i"
}