{
    "id": 229,
    "content": "Info voor bedrijven Bedrijfsbezoek of gastles IoT is een relatief nieuw fenomeen en het beroepenveld is in volle beweging. Een boeiende context om studenten in onder te dompelen, vinden wij. In het eerste semester organiseren we daarom een vak \u201cIoT Trends\u201d. In dat vak maken studenten kennis met het diverse IoT-veld aan de hand van (live of virtuele) bedrijfsbezoeken, boeiende beurzen, workshops of gastlessen van organisaties of bedrijven. Wil je hier graag aan meewerken? Neem zeker contact op met de opleidingshoofd . Project uit het werkveld Hoe leren studenten het klappen van de zweep? Inderdaad, niet door de theorie in te studeren, maar door aan de slag te gaan en te doen. Daarom passen we in het eerste jaar al meteen een praktisch project in. Studenten gaan aan de slag met een opdracht rond smart building uit het werkveld.\u00a0In het tweede jaar is het tijd voor het echte werk. Om de twee grote stageperiodes aan het einde van de opleiding voor te bereiden, voeren de studenten op hun stageplaats een project uit. Op die manier leren ze het bedrijf en de relevante technologie\u00ebn kennen. Stage Als sluitstuk van de opleiding loopt de student twee keer 7 weken stage (tussen februari - april en tussen april - juni). Beide stages hebben een dubbel doel. Enerzijds de student laten \u201cmeedraaien\u201d als IoT technicus in het bedrijf en dus alle (hard \u00e9n soft) skills die hij geleerd heeft in de opleiding laten oefenen in en toepassen op een echte werkcontext. Anderzijds de student een IoT-toepassing laten ontwikkelen op de werkplek. De student kan ervoor kiezen om beide stages in dezelfde organisatie te lopen, op voorwaarde dat er voldoende groei mogelijk is. Heb je een interessante stageplaats in de aanbieding voor \u00e9\u00e9n van onze hands-on IoT technici? Neem contact op met onze stageco\u00f6rdinator . Career Launch Jaarlijks organiseren we voor onze tweedejaars- en derdejaarsstudenten een jobbeurs. Enerzijds richten we ons hierbij op de studenten die op zoek zijn naar een stageplaats en/of een samenwerking in het kader van hun final work. Anderzijds bieden we de laatstejaarsstudenten hulp bij het zoeken naar een job. Het doel is eenvoudig: werkgevers in contact brengen met jong talent.\u00a0Heb je interesse om deel te nemen aan onze career launch? Stuur dan een e-mail naar dt.partner@ehb.be .",
    "url": "https://www.erasmushogeschool.be/nl/opleidingen/graduaat-internet-of-things"
}