{
    "id": 404,
    "content": "We gebruiken tijdens de volledige opleiding regelmatig het Brussels Integrated Care Simulatiecentrum. Het BIC Sim heeft drie levensechte poppen (die kunnen roepen en reageren, of een hartstilstand doen zoals een echte pati\u00ebnt) en telt vier kamers. Een real-life verloskamer, een \u2018ziekenhuiskamer\u2019 die we in verschillende settings kunnen gebruiken (van thuiszorg over spoed of intensieve tot woonzorgcentrum) en twee kamers waar je samen met je docenten kunt reflecteren over je handelingen. Al je acties worden namelijk door verschillende camera\u2019s vastgelegd. Zo kun je je in een realistische oefenomgeving perfect voorbereiden op je stage.",
    "url": "https://www.erasmushogeschool.be/nl/opleidingen/verpleegkunde"
}