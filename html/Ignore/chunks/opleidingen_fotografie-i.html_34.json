{
    "id": 34,
    "content": "Bijscholing fotografie I Fotografie I is het eerste deel uit een driedelige bijscholing Fotografie waarin je leert over de techniek van het fotograferen, de technologie (toestel en lenzen), compositie van het beeld, belichting en postproductie. De opleiding is sterk praktijkgericht, de theorie wordt aangereikt vanuit de praktijk. In het eerste deel gaan we vooral in op de techniek; omgaan met ISO, scherptediepte en sluitertijd, de technologie van het fototoestel en het gebruik van verschillende lenzen. Daarnaast zetten we de eerste stappen met compositie van het beeld en gebruiken we lightroom voor de post productie van de gemaakte foto\u2019s. Je vakken Je bouwt zelfstandig een portfolio op van 8 typefoto\u2019s (Bokeh, long exposure, compositie, urban, nachtfoto, wide angel, lightpainting en eigen creatief werk). Je maakt die foto\u2019s op eigen ritme en in eigen volgorde. Bij iedere type foto wordt verwezen naar bijhorende theorie op het digitale leerplatform. Je kan die theorie (bestaande uit kennisclips en begeleidende tekst) dan ook steeds raadplegen en doornemen op eigen ritme. Je zal dus ook meerdere malen naar dezelfde theorie verwezen worden waardoor het duidelijk wordt wat belangrijk is en wat heel belangrijk is. Wekelijks kan je deelnemen aan het (vrijblijvende) atelier in het medialab.Brussels van de campus Kaai in Anderlecht op donderdag van 15h tot 19h. Tijdens dit atelier kan je de begeleidende docent \u00e9\u00e9n op \u00e9\u00e9n aanspreken en om coaching vragen voor je praktijk. Je kan ook gebruik maken van de infrastructuur en de toestellen van het Medialab.Brussel, naast een uitgeruste fotostudio beschikken we over een grote collectie hoogwaardige fototoestellen die kunnen gebruikt worden (Canon R5, Sony A7III en andere). Een eigen toestel wordt sterk aangeraden, je kan ook toestellen (Canon M50) voor beperkte tijd uitlenen in het medialab.brussels. De hoogwaardige toestellen kan je gebruiken tijdens het wekelijkse atelier. Eindbeoordeling Je docent en je medestudenten geven constructieve feedback op je portfolio. Atelierdagen Gedurende 10 atelierdagen krijg je de kans om je vaardigheden naar een hoger niveau te tillen onder begeleiding van een ervaren professional. De atelierdagen vinden plaats tussen oktober & januari, telkens van 15u tot 19u. Je kan, indien gewenst, de volledige opleiding online volgen zonder aanwezigheid op de campus. Je docenten Christophe Benoit Christophe Benoit - Kunstfotograaf Christophe Benoit startte zoals zovelen met fotografie als een hobby, de smartphone als wapen. Dit wapen bleek al vlug tekort te schieten om te kunnen doen wat Christophe voor ogen had: emoties vast leggen, sfeer cre\u00ebren, beelden maken in plaats van gewone kiekjes. Drie camera's en vele euro's later startte Christophe zijn eigen zaak op gespecialiseerd in portretfotografie. 'Iedereen is mooi, aan de fotograaf om het te bewijzen' is dan ook het credo van Christophe. De technologie van fotografie en licht zijn de sterke fascinaties van Christophe binnen het domein van de fotografie. Wat kost de opleiding? Kostprijs: \u20ac 249 voor de module Fotografie I Je kan een studentenabonnement Adobe Creative Cloud aankopen op school voor \u20ac75 (op jaarbasis) Je kan ook de software gebruiken op de computers in het Medialab.Brussels Inschrijven Inschrijven kan je hier vanaf 24 juni 2023.",
    "url": "https://www.erasmushogeschool.be/nl/opleidingen/fotografie-i"
}