{
    "id": 73,
    "content": "Al de vakken die je tijdens jouw opleiding voorgeschoteld krijgt, zullen dan ook aan deze rollen worden opgehangen. Welke rol jij kiest of waar jouw talenten ook liggen, er blijft \u00e9\u00e9n constante: je gastvrijheid. Die moet leiden naar een onvergetelijke guest experience. Onze troeven Het tweejarige graduaat in het Logies-, Restaurant- en Cateringmanagement van de Erasmushogeschool Brussel is een flexibele en praktische opleiding waarin gastvrijheid en de unieke beleving voor de klant/gast centraal staan. Onze opleiding is de enige in zijn soort binnen Vlaanderen waar\u00a0studenten op internationale stage kunnen! Zo hebben we o.a. stageplaatsen bij sterrenrestaurants- en hotels zoals Hilton Paris Opera, Intercontinental Berlin, Pure C Cadzand en Hotel Arts Barcelona. Een van onze sterke punten is de aandacht voor professionele en persoonlijke ontwikkeling . Zo zetten we ook in op inclusief onderwijs . Onze docenten hebben ervaring met bijna alle soorten leerbeperkingen. Laat je niet ontmoedigen en maak een afspraak met de studie- en trajectbegeleider om jouw studieparcours uit te stippelen. Op die manier word je op maat begeleid tijdens je studies en kan je al je kansen benutten. Binnen de opleiding komen onze studenten continue in contact met het zeer diverse en uitgebreide Brusselse werkveld . Via bedrijfsbezoeken, gastsprekers, beurzen, stages, leerwerken,... komen de studenten buiten de campus en op het werkveld. Van fastfood- tot sterrenrestaurants, hostel tot vijfsterrenhotels, ... onze studenten zien het allemaal!",
    "url": "https://www.erasmushogeschool.be/nl/opleidingen/graduaat-logies-restaurant-cateringmanagement"
}