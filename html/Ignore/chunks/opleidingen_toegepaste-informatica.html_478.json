{
    "id": 478,
    "content": "Als student in de hoofdstad van Europa studeer je sowieso in een internationale omgeving . Bij ons krijg je echter ook de kans om je grenzen te verleggen. Via het Erasmus+ beurzenprogramma kun je een semester gaan studeren bij \u00e9\u00e9n van onze partners (bv. in Denemarken, het Verenigd Koninkrijk, Portugal, Nederland, Spanje of Kroati\u00eb) zonder je zorgen te moeten maken over het financi\u00eble plaatje. Ook een buitenlandse stage behoort tot de mogelijkheden. Onze studenten liepen al stage in de Verenigde Staten, Canada, Australi\u00eb, Nieuw-Zeeland, India, China, Kenia, \u2026. en tal van landen in de Europese Unie. Duurt een volledig semester in het buitenland je te lang? Geen nood. We organiseren ook korte internationale weken in de loop van het tweede en het derde jaar.",
    "url": "https://www.erasmushogeschool.be/nl/opleidingen/toegepaste-informatica"
}