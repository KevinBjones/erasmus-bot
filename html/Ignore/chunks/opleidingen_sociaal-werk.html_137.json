{
    "id": 137,
    "content": "Theorie We onderzoeken hoe de samenleving werkt, hoe mensen functioneren en hoe dingen kunnen foutlopen. Veel aandacht gaat naar hoe de welzijnssector werkt, welke problemen aandacht vragen, wat actuele noden zijn en hoe we vanuit het welzijnswerk daarop kunnen inspelen. Methodiek Omdat er meer dan \u00e9\u00e9n manier bestaat om mensen bij te staan, volg je ook een reeks methodiekvakken. Je leert dat sociaal werk een specifieke aanpak vereist, aangepast aan de mensen en/of de groepen waarmee je werkt. Projecten Daarnaast ga je in diverse projecten zelf aan de slag, in kleine groepjes of individueel onderzoek je bepaalde problemen, ontwerp je bijvoorbeeld een vormingspakket of ga je op reis om te kijken hoe het er in andere landen aan toe gaat. Stage Dan is er nog de stage, die in een professionele bachelor natuurlijk centraal staat. Je loopt al stage vanaf het eerste jaar.",
    "url": "https://www.erasmushogeschool.be/nl/opleidingen/sociaal-werk"
}