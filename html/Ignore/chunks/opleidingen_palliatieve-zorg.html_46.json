{
    "id": 46,
    "content": "Palliatieve zorg betekent een intense zorg voor mensen in een onomkeerbaar stadium van hun ziekte. \u00a0Als zorgverlener in een residenti\u00eble of thuissetting is het belangrijk om te kunnen bijdragen aan het comfort en de levenskwaliteit van een zorgvrager en zijn naasten in deze laatste levensfase. In het postgraduaat Palliatieve zorg verwerf je de nodige inzichten en vaardigheden voor een vraaggestuurd en persoonsgericht palliatief zorgconcept. Dit gebeurt altijd met respect voor levensbeschouwingen, tradities of geloofsvisie en steeds vertrekkend vanuit de rechten van de pati\u00ebnt.",
    "url": "https://www.erasmushogeschool.be/nl/opleidingen/palliatieve-zorg"
}