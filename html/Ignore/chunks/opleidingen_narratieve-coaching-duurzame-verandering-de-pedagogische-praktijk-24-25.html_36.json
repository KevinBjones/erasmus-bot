{
    "id": 36,
    "content": "Hoe ziet de opleiding eruit Het handelen van pedagogisch Professionals uit het brede veld van de gezinsondersteuning, de kinderopvang en onderwijs wordt sterk be\u00efnvloed door het persoonlijk perspectief. Hoe een pedagogisch klimaat vorm krijgt wordt gestuurd door de intenties van de volwassene. In narratieve coaching gaan we op zoek naar de waarden die deze intenties sturen. Via reflectie en dialoog zorgt narratieve coaching voor een duurzame verandering in de pedagogische praktijk. In dit traject gaan we, in 6 sessies, concreet aan de slag met Vertel \u2018es: een doos voor narratieve coaching ontwikkeld via praktijkgericht wetenschappelijk onderzoek. Je gaat samen met andere coaches en co\u00f6rdinatoren via intervisie reflecteren op \u00a0jouw rol als narratieve coach. Je ondervindt hoe jouw team kunt \u00a0professionaliseren door in te zetten op de link tussen persoonlijke en professionele identiteit. Lesgevers Kaat Verhaeghe en Geert De Raedemaeker Lesprogramma De opleiding bestaat uit 6 sessies van 4 uur die telkens doorgaan op donderdag tussen oktober 2024 en mei 2025: Sessie 1: Narratieve coaching: 17 okt 2024 13u tot 17u Sessie 2: vertel \u2018es: 14 nov 2024 13u tot 17u \u200b\u200b\u200b\u200b\u200b\u200b\u200b Sessie 3: thema\u2019s exploreren: 12 dec 2025 13u tot 17u\u200b\u200b\u200b\u200b\u200b\u200b\u200b Sessie 4: metaforen en perspectieven: 27 feb \u00a02025) 13u tot 17u \u200b\u200b\u200b\u200b\u200b\u200b\u200b Sessie 5: hier-en-nu in de professionele context :27 mrt 2025 13u tot 17u\u200b\u200b\u200b\u200b\u200b\u200b\u200b Sessie 6: terugblik:\u00a0 24 apr 2025 13u tot 17u Wat leer je De coach positioneert narratieve coaching, als vorm van derde generatie coaching, ten aanzien van andere vormen van coaching. De coach kent de basisbegrippen van narratieve coaching. De coach reflecteert over de eigen basishouding en vaardigheden via intervisie. De coach past een narratief coachingstraject toe in de praktijk via de vertel \u2018es methode. De coach duidt het belang van narratieve coaching voor de pedagogische praktijk.",
    "url": "https://www.erasmushogeschool.be/nl/opleidingen/narratieve-coaching-duurzame-verandering-de-pedagogische-praktijk-24-25"
}