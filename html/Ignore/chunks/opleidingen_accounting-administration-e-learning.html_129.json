{
    "id": 129,
    "content": "Flexibel studeren De e-learningopleiding is ideaal om werken en studeren te combineren. Je volgt deze opleiding volledig digitaal via afstandsonderwij s. Je studeert van thuis uit of van waar je wil. Je kan ook kiezen wanneer je met de opleiding start. De e-learningopleiding wordt immers georganiseerd in kwartielen . Je kan de opleiding beginnen bij de start van elk nieuw kwartiel. Kwartiel 1 start in september, kwartiel 2 in november, kwartiel 3 in februari en kwartiel 4 in april. Je bent vrij om je startmoment te kiezen. Bij een start in februari kan je nog dit programma van 27 studiepunten volgen. Bij het opnemen van het volledige programma via het modeltraject duurt de opleiding 3 jaar. Je kan echter vervroegd afstuderen op 2,5 jaar. Je kan de opleiding ook meer spreiden indien je aan een rustiger tempo wil studeren. Om een persoonlijk traject samen te stellen, neem je contact op met onze trajectbegeleidster Sophie Coomans .",
    "url": "https://www.erasmushogeschool.be/nl/opleidingen/accounting-administration-e-learning"
}