{
    "id": 36,
    "content": "Hoe ziet de opleiding eruit Duik in de informatiewereld... ... en word onmisbaar in bibliotheken en archieven Het programma van dertig studiepunten (\u00e9\u00e9n academiejaar) bereidt je optimaal voor om een carri\u00e8re uit te bouwen binnen de informatiesector. Je leert de belangrijkste basistechnieken aan, aangepast aan het digitale heden en je werkt aan je people skills. Daarna oefen je het allemaal in op een stageplaats. Het postgraduaat Informatiemanagement biedt je een praktische opleiding gegeven door docenten uit het werkveld . Lesprogramma Het programma bestaat uit 30 studiepunten en start in september 2024. De lessen vinden meestal plaats op woensdagnamiddag en \u2013 avond . Uitzonderlijk kan een opleidingsonderdeel ook doorgaan op dinsdag of vrijdag. De voorlopige lessenrooster is beschikbaar vanaf eind augustus.\u00a0Erasmushogeschool combineert contactlessen met online leeractiviteiten om tijdens de begeleidingstijd op de campus te focussen op extra uitleg en ondersteuning. Je volgt tijdens je opleiding een stage van 160 uur vrij in te plannen in het eerste of tweede semester in een instelling naar keuze. Werkstudenten kunnen dit uitvoeren op de eigen werkplek. Het postgraduaat Informatiemanagement werkt met een kwartaalsysteem , waardoor na elk kwartaal van zeven weken \u00e9\u00e9n of twee weken examen volgen. Vervolgens starten nieuwe opleidingsonderdelen. Deze lesvorm maak het mogelijk om de opleiding te combineren met een job of gezin. Je volgt acht opleidingsonderdelen verdeeld over vier leerlijnen. Je hebt een keuze uit twee afstudeerrichtingen: archief of bibliotheek . Afhankelijk van je keuze neem je andere keuzevakken op. Leerlijn Semester 1 Semester 2 Basistechnieken Collectieontwikkeling of Archiefmanangement* (3sp) Metadata (5sp) Kennismanagement (3sp) Digitalisering & Automatisering IT-skills (3sp) Bibliotheekautomatisering of Archiefautomatisering* (4sp) Soft Skills Kwaliteitszorg (3sp) Management in de informatiesector (3sp) Stage Stage (6sp)",
    "url": "https://www.erasmushogeschool.be/nl/opleidingen/postgraduaat-het-informatiemanagement"
}