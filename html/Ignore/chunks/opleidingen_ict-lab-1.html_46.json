{
    "id": 46,
    "content": "De job van medische professionals verandert in snel tempo. \u00a0Doorgedreven automatisering en de komst van artifici\u00eble intelligentie brengen nieuwe uitdagingen met zich mee. \u00a0Met de opleiding ICT in het lab, willen we op deze trend inspelen. \u00a0Medische professionals kunnen zich bijschaven met een set skills die cruciaal zijn binnen het hedendaagse werkveld. Het eerste luik van deze cursus voorziet in een basis ICT en terminologie, een kennismaking met health information systems, eHealth en het belang van standaarden (HL7 en SNOMED CT) binnen dit domein. Daarnaast staan we stil bij enkele ethische issues die belangrijk zijn bij het opslaan en verwerken van medische data. We voorzien voor alle cursisten in het tweede luik van de cursus een basis RStudio , een pakket met een stevige reputatie voor data analyse. \u00a0Ook in de medische wereld wint deze software aan belang. Hier worden namelijk grote hoeveelheden data gegenereerd en verwerkt, zoals pati\u00ebntengegevens, laboratoriumresultaten, beeldvorming en genetische informatie. Met de juiste technieken kunnen we betere diagnoses stellen, risico's voorspellen en behandelingen personaliseren. We beginnen met de basisprincipes van R, waaronder variabelen, functies, operatoren en datatypes. Vervolgens zullen we laten zien hoe we data kunnen importeren en manipuleren in R, en hoe we eenvoudige statistische analyses kunnen uitvoeren. We koppelen hier eveneens meteen enkele toepassingen binnen de medische wereld aan. Als vervolg op deze navorming wordt ICT in the lab II (voor gevorderden) aangeboden. Wat leer je 1.\u00a0 \u00a0 \u00a0 \u00a0Basiskennis ICT -\u00a0 \u00a0 \u00a0 \u00a0 \u00a0Hardware componenten -\u00a0 \u00a0 \u00a0 \u00a0 \u00a0Werking van een netwerk 2.\u00a0\u00a0\u00a0\u00a0\u00a0\u00a0 Introductie Digital Health -\u00a0\u00a0\u00a0\u00a0\u00a0\u00a0\u00a0\u00a0 Computer based patient records -\u00a0\u00a0\u00a0\u00a0\u00a0\u00a0\u00a0\u00a0 Electronic medical record -\u00a0\u00a0\u00a0\u00a0\u00a0\u00a0\u00a0\u00a0 Electronic Health Record -\u00a0\u00a0\u00a0\u00a0\u00a0\u00a0\u00a0\u00a0 Protocollen en standaarden 3.\u00a0\u00a0\u00a0\u00a0\u00a0\u00a0 Introductie in R -\u00a0\u00a0\u00a0\u00a0\u00a0\u00a0\u00a0\u00a0 Inlezen en verwerken van bestanden in R -\u00a0 \u00a0 \u00a0 \u00a0 \u00a0Automatisering en werken met data in R -\u00a0 \u00a0 \u00a0 \u00a0 \u00a0Datastructuren en datatypes in R -\u00a0\u00a0\u00a0\u00a0\u00a0\u00a0\u00a0\u00a0 Functions en packages in R -\u00a0\u00a0\u00a0\u00a0\u00a0\u00a0\u00a0\u00a0 Basis machine learning -\u00a0\u00a0\u00a0\u00a0\u00a0\u00a0\u00a0\u00a0 Werken met bioconductor Lesprogramma Deze opleiding start in september 2024. De sessies gaan telkens door op dinsdag in de voormiddag. Maakt onderdeel uit van het postgraduaat Applied bio-informatics in research. Programma",
    "url": "https://www.erasmushogeschool.be/nl/opleidingen/ict-lab-1"
}