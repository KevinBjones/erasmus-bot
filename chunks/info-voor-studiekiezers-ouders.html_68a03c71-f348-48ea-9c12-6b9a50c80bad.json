{
    "id": "68a03c71-f348-48ea-9c12-6b9a50c80bad",
    "content": "Dat is het moment dat je naar infodagen, openlesweken of open deurdagen gaat. Zo kan de toekomstige student opleidingen vergelijken, de sfeer van een instelling proeven, de aanpak van een studie. Vergelijken is de opdracht! Met andere woorden: als ouder kun je dat aanmoedigen. Kom niet met vooroordelen of 'hoe het vroeger was', want het studentenleven van vandaag is niet dat van 20, 30 jaar geleden. Maar duw je kind de deur uit naar contactmomenten allerhande om zelf een en ander te ontdekken en na te gaan waar het zich goed voelt.",
    "url": "https://www.erasmushogeschool.be/nl/info-voor-studiekiezers-ouders"
}